# Scrum-ohjeita projekteille

Scrum on kokonaisvaltainen ketterä (eng. Agile) tuotekehityksen malli, jolla on tarkoitus maksimoida kehitysnopeus ja -tehokkuus. Scrum malli ei keskity projektin pieniin yksityiskohtiin vaan pyrkii vaiheistamaan ja kontrolloimaan projektia mahdollistaen sen jatkuvan etenemisen ja arvon luomisen asiakkaalle. 
Scrum tuo kehitystyöhön turvallisen rakenteen silloin, kun kehittäjiä on monta ja tehtävää paljon.

Keskeisiä käsitteitä Scrum mallissa on Scrum-arvot, -roolit, -sprintit ja -kokoukset.

+

## Mikä on Scrum?

Scrum on viitekehys, jonka avulla voidaan ratkaista monimutkaisia ongelmia jotka vaativat soveltamista. Mahdollistaen korkealuokkaisten tuotteiden tuottamisen tehokkaasti ja luovasti. Scrum on kevyt, helppo ymmärtää, mutta vaikea hallita hyvin.


## Scrumin arvot 

Scrum ei rakennu valikoidusta joukosta käytäntöjä vaan pohjautuu muutamaan arvoon. 
Nämä arvot ovat kaikkien Scrumin periaatteiden ja aktiviteettien taustalla.

### Sitoutuminen
Tiimin tehtävä on sitoutua yhteiseen päämäärään. Tiimi on oikeutettu saamaan kaiken tuen, jotta he voivat saavuttaa sitoumuksensa.

Perinteisissä menetelmissä tiimille usein vain annetaan ulkoa käsin työtehtäviä ja pahimmillaan vielä määrätään, miten työ on tehtävä. 
Scrumissa tiimi itse sitoutuu toimittamaan seuraavan sprintin aikana määrätyt toiminnallisuudet. 
Samalla tiimi saa sprintin aikana vapauden toimia parhaaksi katsomallaan tavalla. 
Scrum-mestari ja ympäröivä organisaatio omalta osaltaan sitoutuvat tukemaan tiimiä poistamalla heitä häiritseviä tekijöitä. Vaikka Scrum on kehitetty erityisesti ohjelmistoprojektien hallintaan, sitä voidaan soveltaa myös yleisesti projektinhallinnassa.

Jotta tiimi voi sitoutua johonkin tavoitteeseen, on tämän tavoitteen oltava niin selkeä, että sprintin jälkeen voidaan todeta, onko tiimi onnistunut vai ei.

### Keskittyminen
Tee työsi hyvin. Keskity vain siihen, minkä olet luvannut tehdä äläkä huolehdi muusta. Jokaiselle sprintille asetetaan selkeä tavoite. 
Tämän tavoitteen saavuttaminen on tiimin tärkein tehtävä. Kaikki muut oheisaktiviteetit ovat toissijaisia.

### Avoimuus
On tärkeää, että kaikki projektiin liittyvät tiedot ovat näkyviä kaikille. Scrumissa kaikki on avointa: projektin ja sprintin työlistat ovat julkisia, 
ja myös päivittäiskokous on avoinna kaikille kiinnostuneille (joskin vain tiimiin kuuluvat saavat puhua). Myös jokaisen sprintin tulokset esitellään julkisesti.

### Kunnioitus
Ihmisiä käsitellään yksilöinä heidän taustojensa ja kokemusten mukaan. On tärkeää kunnioittaa kutakin tiimin jäsentä juuri sellaisena kuin hän on. 
Tiimin itseorganisoituvuutta ja työrauhaa on myös kunnioitettava. Jokaisen tiimiläisen on kunnioitettava muita tekemällä jatkuvasti parhaansa, ja 
odotettava samaa myös muilta.

### Rohkeus
Ole rohkea sitoutumaan, toimimaan, olemaan avoin ja odota muilta kunnioitusta. Keskittyneesti ja avoimesti toimiminen voi joissain tilanteissa vaatia rohkeutta. 
Esimerkiksi omat virheet on myönnettävä heti ja äänekkäästi, jotta niistä voidaan oppia. Usein tiimi itse tietää, miten joku ongelma kannattaa ratkaista, mutta
joku ulkopuolinen taho on eri mieltä. Tällöin vaatii suurta rohkeutta toimia, mahdollisesti jopa vastoin yrityksen virallisista toimintatapaa. 
Tätä ei kuitenkaan pidä sotkea vastuuttomuuteen.

## Scrum-syklin yleiskuvaus

Scrum-projekti koostuu sprinteistä, joiden kesto on 1-4 viikkoa. Ennen sprinttiä sen sisältö ja tavoitteet määritellään kokouksessa. Tavoitteet asetetaan liiketoiminnan vaatimusten mukaiseen järjestykseen tuotejonoksi, ja kokouksessa selvitetään parhaat tavat jolla tiimi pystyy suorittamaan tärkeimmät tehtävät. 

![Scrum-sykli](https://www.mountaingoatsoftware.com/uploads/presentations/getting-agile.png)
Kuva 1: Scrum-sykli (Mountain Goat Software 2020)

Sprintin aikana työskennellään päivittäisissä jaksoissa työstäen sprintin tuotejonoa, ja päivittäin pidetään Scrum-kokous. Sprintin lopuksi pidetään lopetuskokous tai -katselmointi, jossa on tarkoitus kokeilla saavutetun tason toimivuutta ja mahdollista tuotantokelpoisuutta, sekä arvioida, vaaditaanko vielä sprinttiä. Tarvittaessa suunnitellaan uuden sprintin tuotejono ja tavoite ja aloitetaan uusi sprintti.

Sprinttejä jatketaan samalla tavalla kunnes tuotejonossa ei ole enää tuotteita ja varsinainen lopputuote on valmis.

## Sprintit

Sprintti on 1-4 viikon mittainen aikaraja, jonka aikana tuotetaan esittely- tai julkaisukelpoinen tuote. Sprintin aikana voidaan tehdä yksi tai useampi julkaisu. Sprinttien pituus pysyy samana koko projektin ajan.

Sprintti koostuu suunnittelupalaverista, päivittäispalaverista, kehitystyöstä, katselmoinnista ja retrospektiivistä.

## Työjonot

Projektin työ- tai kehitysjono on lista kaikista tuotteen tarpeista, joita projektin läpivienti vaatii. Työjono ei ole pelkkä luettelo, vaan tarkoitus on purkaa listan osat työvaiheiksi kehitystiimiä varten. Työjono muuttuu projektin aikana kun jonosta käsitellään, poistetaan tai lisätään töitä ja prioriteetteja muutetaan. Työjono saattaa myös kasvaa, kun uusia kehityskohteita havaitaan. Ketteryys on avainsana.

Sprintin työjono on otos koko työjonosta, mutta sisältää vain sen tai ne asiat, jotka voidaan kyseisen sprintin aikana suorittaa. Erona projektin työjonoon on se, että sprintin työjono ei muutu sprintin aikana. Jonoa voidaan muuttaa, mutta ainoastaan sprintin suunnittelukokouksessa. Kun sprintin työjono on päätetty, tehtävät ja vaiheet pidetään sellaisenaan sprintin loppuun asti. Sprintin lopussa keskeneräiset tehtävät siirretään takaisin projektin työjonoon ja käsitellään seuraavassa sprintissä.

## Roolit

Scrumtiimissä on kolme eri roolia. Yksi tiimin jäsenistä toimii tuotteen omistajana (engl. Product Owner), toinen rooli on kehitystiimi (engl. Development Team) ja kolmas rooli on scrummaster (engl. Scrum Master).

### Tuoteomistaja

Tuoteomistaja vastaa tuotteen arvon ja kehitystiimin työn arvon maksimoimisesta. Tuoteomistaja on vastuussa tuotteen ominaisuuksista eli "omistaa tuotteen". Asiakasprojekteissa tuoteomistaja voi olla asiakkaan edustaja kun taas tuotekehitysprojekteissa tuoteomistaja on tuotepäällikkö.

Tuotepäällikön vastuulla on se, että kehitettävä tuote vastaa asiakkaan tarpeita mahdollisimman hyvin. Hän priorisoi tuotteen ominaisuudet ja lisää niitä työjonoon. Scrum-tiimissä tulee olla vain yksi tuoteomistaja ja sitä ei pidä sekoittaa Scrum Master -roolin kanssa. Kommunikaatio asiakkaan ja työryhmän välillä on yksi tärkeimmistä tuoteomistajan työtehtävistä.

### Scrum Master

SCRUM-masterin tehtävä ei ole olla pomottaja, vaan järjestäjä, joka kuuntelee tiimin jäseniä ja mahdollistaa työskentelyn. Scrum Master vastaa mm. siitä, että kaikki tiimin jäsenet noudattavat scrumin käytäntöjä ja sääntöjä, scrumtiimin päivittäinen työskentely on tuottavaa ja scrumtiimi saa mahdollisimman hyvän työrauhan ulkoisilta häiriötekijöiltä.

### Tiimi

Monitaitoisessa tiimissä on tyypillisesti 5-9 mielellään kokoaikaista jäsentä. On mm. koodaajia, testaajia ja käytettävyysihmisiä. Normaalitilanteessa tiimi organisoi itse itsensä ja se pysyy vakiona sprintin ajan.

Vaikka tiimi koostuu todennäköisesti osaamisalaltaan ja taidoiltaan erilaisista yksilöistä tiimin sisällä ei jaeta nimikkeitä työntekijöille vaan jokainen tiimin jäsen pyritään pitämään saman arvoisessa asemassa keskenään. Tiimi on yhdessä vastuussa tuotteensa kaikista ominaisuuksista.

### Sidosryhmät

Sidosryhmät ovat ulkoisija toimijoita, kuten loppukäyttäjät, hankkeen hallinto tai muut Scrum tiimit.

## Kokoukset

Ennen sprintin alkua pidetään suunnittelukokous, jossa tiimi sopii sprintin tuotejonoon otettavat tuotteet ja kunkin keston. Kokouksessa myös päätetään sprintin tavoite ja miten se saavutetaan.

Sprintin aikana pidetään päivittäinen Scrum-kokous, jossa kukin tiimin jäsen kertoo

- mitä on saanut aikaan edellisenä päivänä
- mitä aikoo tehdä tämän päivän aikana
- onko tekemiselle esteitä

Päivittäisen kokouksen kesto on 15 minuuttia ja se pidetään seisoen, jotta kesto ei venyisi. Kokouksessa ei ole tarkoitus ratkaista ongelmia vaan tarkoituksena on tarkastella tavoitteiden ja työjonon edistymistä. 
Päivittäisen kokouksen katsotaan vähentävän korvaavien kokouksien määrää ja parantavan kommunikaatiota. Kehitystiimi on vastuussa kokouksesta ja Scrum-masterin roolina on varmistaa, että kokous pidetään. 

Jokaisen sprintin jälkeen pidetään lopetuskokous, johon kaikki kutsutaan. Siinä esitellään demoamalla, mitä tiimi on sprintissä saanut aikaan.

Tiimi (scrum master, tuoteomistaja, tiimi ja mahdollisesti asiakas) pitää joka sprintin jälkeen myös erillisen arviointikokouksen. Sen kesto on n. 15-30 minuuttia ja siinä käydään läpi sprintin onnistumiset ja kehityksen kohteet.

## Miksi Scrum toimii?

Scrumin sanotaan tarjoavan prosessin, jolla saa tuotettua nopeammin käyttövalmiin tuotteen käyttäjille ja asiakkaille.
Scrum pyrkii myös parantamaan työntekijöiden tyytyväisyyttä prosessia kohtaan. Tähän keinoja on muun muassa pariohjelmointi, joka
tasoittaa tiimin keskinäistä osaamista. 

Scrum on joustava ja asioiden priorisoinnin takia oleelliset asiat tulee aina tehtyä ensin. 



## Lähteet

Mountain Goat Software 2020. Reusable Scrum Presentation. Luettavissa: https://www.mountaingoatsoftware.com/agile/scrum/resources/a-reusable-scrum-presentation. Luettu: 5.9.2020.
Sininen Meteoriitti 2013. Ketteryys haltuun: Scrum pähkinänkuoressa. Luettavissa: https://meteoriitti.com/2013/06/06/ketteryys-haltuun-scrum-pahkinankuoressa/